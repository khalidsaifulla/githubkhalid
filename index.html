<!DOCTYPE HTML>
<html lang="en-US">
<head>
	<meta charset="UTF-8">
	<title>বাংলাদেশের স্পিন নিয়ে এবার আর চিন্তিত নয় অস্ট্রেলিয়া</title>
</head>
<body>
	<h1>বাংলাদেশের স্পিন নিয়ে এবার আর চিন্তিত নয় অস্ট্রেলিয়া</h1>
	<img src="prothom.jpg" alt="" width="500px" />
	<p>আগস্টে বাংলাদেশে খেলতে এসে কী নাকালটাই না হলো অস্ট্রেলিয়া! টি-টোয়েন্টি সিরিজে <br/>বাংলাদেশের কাছে ৪-১-এ হার! যদিও অস্ট্রেলিয়ার সে দলে ডেভিড ওয়ার্নার, স্টিভ স্মিথ, গ্লেন<br/> ম্যাক্সওয়েলরা ছিলেন না, ছিলেন না প্যাট কামিন্সের মতো তারকাও। দ্বিতীয় সারির সেই <br/>অস্ট্রেলিয়ান দলের বিপক্ষে বাংলাদেশের সেই সিরিজ জয় সমালোচনার ঝড় তুলেছিল অস্ট্রেলীয় ক্রিকেটে।<br/> ঢাকায় ম্যাথু ওয়েডের নেতৃত্বাধীন সেই অস্ট্রেলীয়
দলের পারফরম্যান্সকে সাধারণ <br/>মানদণ্ডেরও নিচে দেখছিলেন অস্ট্রেলিয়ার বেশ কয়েকজন সাবেক তারকা।</p>

<p>সেই সিরিজের দুঃসহ স্মৃতি বুকে নিয়েই আগামীকাল টি-টোয়েন্টি বিশ্বকাপের সুপার টুয়েলভে <br/>বাংলাদেশের বিপক্ষে মাঠে নামছে অস্ট্রেলিয়া। ঢাকায় খেলে যাওয়া ওয়েডের অস্ট্রেলিয়ার সঙ্গে <br/>অবশ্য টি-টোয়েন্টি বিশ্বকাপের অস্ট্রেলিয়া দলের অনেক পার্থক্য। সেরা তারকাদের সবাই এবার দলে<br/> আছেন। তবে এ ম্যাচে বাংলাদেশি স্পিনাররা অস্ট্রেলীয় দলে কোনো আতঙ্ক ছড়াচ্ছে না বলেই <br/>জানিয়ে দিয়েছেন অ্যাশটন অ্যাগার।</p>
	
</body>
</html>